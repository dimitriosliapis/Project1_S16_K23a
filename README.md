# Project1_S16_K23a

**Το πρόγραμμα εκτελείται με δύο ορίσματα, το πρώτο είναι το αρχείο που δημιουργεί τον γράφο και το δεύτερο είναι το αρχείο Workload**

### Δομές
  
* __Buffer__

  Η δομή αποθήκευσης της λίστας γειτνίασης του κάθε κόμβου στο γράφο. Είναι πίνακας από `ListNodes` του οποίου το αρχικό μέγεθος
  δηλώνεται στο αρχείο `buffer.h` ως `BUFF_SIZE` και διπλασιάζεται δυναμικά όταν και όσες φορες κριθεί απαραίτητο.
  
  * `ListNode`

    Ο τύπος των κόμβων της λίστας γειτνίασης. Έχουν υλοποιηθεί όπως στην εκφώνηση, 
    κρατώντας δηλαδή σε έναν πίνακα μεγέθους Ν `neighbor[N]` τη λίστα γειτόνων για κάθε κόμβο και ένα offset `nextListNode` 
    του επόμενου ListNode, όπου εάν έχει γεμίσει η λίστα του αρχικού τον χρησιμοποιεί για να αποθηκεύσει τους υπόλοιπους γείτονες.
    Το ίδιο ισχύει και για τους επόμενους κόμβους αν γεμίσει κι αυτός κ.ο.κ.

    _Σημείωση: Ο πίνακας edgeProperty έχει σχολιαστεί αφού δεν χρησιμοποιείται στο πρώτο μέρος της εργασίας._
  
  * `createBuffer()`   _(Δημιουργία και αρχικοποίηση Buffer)_
  
    Η αρχική τιμή που δίνεται στα ID (`neighbor[i]`) των γειτόνων είναι η `DEFAULT` η οποία είναι ίση με `2^24`. Η επιλογή αυτή έγινε με βάση
    την παραδοχή από την εκφώνηση πως η μεγαλύτερη τιμή που μπορεί να πάρει ένα ID είναι η `2^24 - 1`.
    Ο δείκτης `nextListNode` αρχικοποιείται σε -1. Επιστρέφεται ο δείκτης στο Buffer.
  
  * `allocNewNode()`   _(Εύρεση offset επόμενης κενής θέσης στο Buffer)_
    
    Η λειτουργία της συγκεκριμένης συνάρτησης είναι να τσεκάρει εάν χωράει στο Buffer ο επόμενος κόμβος. Αν χωράει επιστρέφει
    το offset, αλλιώς καλεί την συνάρτηση αύξησης του μεγέθους του.
    
  * `reallocBuffer()`   _(Διπλασιασμός μεγέθους Buffer)_
  
    Δέχεται το μέγεθος του Buffer το οποίο διπλασιάζει, αλλάζει την τιμή του μεγέθους του και τέλος αρχικοποιεί τις
    καινούριες θέσης μνήμης.
    
  * `destroyBuffer()`   _(Απελευθέρωση μνήμης Buffer)_

* __Index__

  Η δομή του Ευρετηρίου που χρησιμοποιείται για την ανάκτηση των γειτόνων από τη δομή του Buffer. Είναι πίνακας από 
  `struct index_t` ή αλλιώς `ind`. Όπως και το Buffer έχει ένα αρχικό μέγεθος το `IND_SIZE`, το οποίο δηλώνεται στο 
  αρχείο `index.h` και διπλασιάζεται δυναμικά όταν και όσες φορές κριθεί απαραίτητο.
  
  * `index_t`
  
    Το struct των κόμβων του Ευρετηρίου. Κρατάει για κάθε έναν το offset του πρώτου (`first`) και του τελευταίου (`last`) 
    κόμβου της λίστας γειτνίασής του στο Buffer. Κραταέι επίσης, ανα πάσα στιγμή, πληροφορία για το μεγαλύτερο ID 
    γείτονα που έχει εισαχθεί στη λίστα του (`max`). Τέλος, περιέχει κάποιες βοηθητικές μεταβλητές για την αναζήτηση
    (`visited`,`steps`).
    
  * `createNodeIndex()`   _(Δημιουργία και αρχικοποίηση Index)_
  
    Η δημιουργία και οι αρχικοποιήσεις γίνονται στην ίδια λογική με το Buffer.
    
  * `lookup()`  _(Ύπαρξη ή μη κόμβου στο Ευρετήριο)_
      
      Επιστρέφει αν υπάρχει ή όχι ο κόμβος με `id` στο Ευρετήριο. Αν το `id` είναι μεγαλύτερο από το μέγεθος του Ευρετηρίου
      τότε προφανώς ο κόμβος αυτός δεν υπάρχει.

  * `insertNode()`  _(Εισαγωγή κόμβου στο Ευρετήριο)_
  
    Βρίσκει τον πρώτο ελεύθερο κόμβο στο Buffer μέσω της `allocNewNode()` και μετά εισάγει στη θέση του πίνακα του 
    Ευρετηρίου με αριθμό `id` την τιμή του offset του επόμενου ελέυθερου κόμβου στο Buffer. Αν χρειαστεί, αν δηλαδή
    το `id` είναι μεγαλύτερο από το μέγεθος του Ευρετηρίου, αυξάνει το μέγεθος του πίνακα `index`.
    Αυξάνει επίσης την βοηθητική μεταβλητή `available` η οποία δίνει την δυνατότητα εύρεσης του offset του επόμενου 
    κόμβου που θα εισαχθεί στο Buffer σε χρόνο Ο(1).
    
  * `reallocNodeIndex()` _(Αύξηση μεγέθους πίνακα Ευρετηρίου)_
  
    Διπλασιάζει το μέγεθος του πίνακα τόσες φορές όσες χρειάζεται για να χωρέσει το `id`. Αφού γίνει αυτό αρχικοποιεί
    τις καινούριες θέσεις του πίνακα και αποθηκεύει το νέο μέγεθος.
    
  * `addEdge()` _(Προσθήκη ακμής γείτονα)_
  
    Αρχικά βρίσκει το offset του πρώτου κόμβου της λίστας γειτνίασης στο Buffer για το δοθέν `id`. Αν το id του γείτονα 
    (`neighbor`) είναι μεγαλύτερο από το `max`, σίγουρα δεν υπάρχει οπότε εισάγεται στην πρώτη διαθέσιμη θέση στον πίνακα
    γειτόνων του Buffer. Αν όχι, ψάχνει στη λίστα των γειτόνων αν υπάρχει ήδη. Αν δεν υπάρχει τον προσθέτει.
    
  * `getListHead()` _(Εύρεση offset πρώτου κόμβου της λίστας γειτνίασης)_
    
  * `destroyNodeIndex()` _(Απελευθέρωση μνήμης Ευρετηρίου)_

### Αλγόριθμος εύρεσης συντομότερου μονοπατιού

* __Bidirectional Breadth-First-Search__ 

  * `createQueue()`
  
    Δημιουργεί ουρά FIFO με δείκτες στο πρώτο και στο τελευταίο στοιχείο.
  
  * `isEmpty()`
    
    Ελέγχει αν η ουρά είναι άδεια.
  
  * `push()`
    
    Εισάγει στοιχείο στο τέλος της ουράς.
    
  * `pop()`
  
    Εξάγει το πρώτο στοιχείο της ουράς.
  
  * `empty()`
    
    Κάνει free όλα τα στοιχεία της ουράς καθώς και την ίδια της ουρά.
    
  * `bBFS()`
    
    Διεξάγει δύο αναζητήσεις BFS ταυτόχρονα. Μια απο το κόμβο προορισμού και μια απο τον κόμβο προέλευσης. Σε κάθε μία, 
    ο κόμβος εκκίνησης τοποθετείται στο σύνορο, μαρκάρεται και στη συνέχεια, μέχρι να αδειάσει κάποιο από τα δύο σύνορα
    επαναλαμβάνεται η εξής διαδικασία: με την βοήθεια των `counterF`, `counterFS`, `counterB` και `counterBS` εξάγονται
    από το εκάστοτε σύνορο οι κόμβοι που μπήκαν στο προηγούμενο βάθος. Για κάθε έναν από τους γείτονές τους,
    ελέγχεται αν έχουν ξαναεπισκεφτεί και αν όχι, τότε μαρκάρονται, ενώ κατόπιν ελέγχονται αν έχουν επισκεφτεί
    από τον άλλο BFS. Αν συμβαίνει κάτι τέτοιο τότε έχει βρεθεί μονοπάτι, αλλιώς ο γείτονας τοποθετείται στο σύνορο, κ.ο.κ.
    Σε περίπτωση που αδειάσει κάποιο από τα δύο σύνορα, τότε δεν υπάρχει μονοπάτι.
    

    
